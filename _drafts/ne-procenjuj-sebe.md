# Kako se skupo prodati?

## Kako pokušavaju da te obezvrede

Firme žele što je moguće bolje programere, po što je moguće nižoj ceni. To je osnovna logika tržišta, od pijace do berze.

- firme će učiniti sve da vam spuste cenu, igre samopouzdanja, koliko vrediš...
- čitavi timovi stručnjaka se bave time
- ja više ne odgovaram na takva pitanja

## Ne procenjuj sebe!

Najveća greška koju možete uraditi jeste da novčano procenite sebe. Ja sam se par puta opekao, a nakon toga zakleo da mi ni kleštima neće iščupati procenu iz usta.

Zašto? Mnogo ćete lošije proći kada procenjujete sebe. Uvek ćete gledati da budete dovoljno skromni da bi vas primili, da ne preterate da vas odbiju i slično. 

U principu, vama je potrebno samo da znate koliko je raspon plata u kompaniji za koju ste se prijavili. 

Ja odmah prilikom prvog susreta (proces selekcije je duži za bolje pozicije) upitam koliki je raspon plata u firmi, da vidim da li tu mogu da se uklopim, kako ne bih gubio i svoje i njihovo vreme.

Opet primenjujem istu taktiku koju i "neprijatelj", tražim od njih da se izjasne. S tim da ja ne moram da znam koliko vredim, jer je to psihološko pitanje. S druge strane, oni u oglasu nude kompetitivne plate, i mene samo zanima šta to zapravo znači.

Plašeći se da ne izgube potencijalnog developera, oni će po pravili reći mnogo veću cifru nego što biste vi sami.

## Šta reći a ne kazati?

Tokom godina sam razvio nekoliko načina da se nosim sa takvim pritiscima:

- slobodno vi procenite koliko vredim, ja se ne bavim takvim procenama
- džentlmeni ne razgovaraju o novcu, neka to reši neko iz računovodstva
- biću zadovoljan prosečnom platom za ovu poziciju u vašoj firmi
- nemam nikakvih posebnih očekivanja, biću zadovoljan regularnom platom za ovu poziciju
 
Oni će mnogo bolje proceniti koliko vrediš, zato što su nepristrasni i zato što imaju razrađene mehanizme procene. Ako ti potceniš sebe, oni se neće truditi da ti podignu cifru, ali ako se preceniš, itekako će znati da te spuste. Zato je najbolje da oni to procene.

Na tebi je da prihvatiš ili odbiješ njihovu ponudu.

## Kako obrnuti algoritam

- potrebno je obrnuti algoritam, oni vas posmatraju kao jednog od kandidata, i stavljaju sebe u povlašćen položaj onog ko donosi odluku. 
- ja njih stavljam u poziciju jednog od kandidata firmi, sa kojima sam trenutno u procesu pregovora, i ja sam taj koji donosi odluku.
- razmotriću svačije ponude, videću svačije uslove, pa ću na osnovu toga videti šta mi se najviše isplati. uradiću upravo isto što i oni. ništa lično, možda u više firmi prođem proces selekcije, budem izabran, ali na kraju ću morati da se odlučim samo za jednu.
- na intrvjuu intrevjuišu oni mene, ali i ja njih. tražim da mi pričaju o svojoj kompaniji, o projektima, o rešenjima koja su izabrali, o tome kako se odnose prema tehničkom dugu, arhitekturi i slično. hoću da vidim sa kim imam posla, da li želim da radim sa tim ljudima.

## Neka vam odlazak na razgovore za posao postane hobi

Na razgovore za posao obavezno idite dok imate posao. U najgorem ste položaju na razgovoru za prvi posao, jer tada još uvek nemate nikakav posao. 

Ljudi se uljuljkaju dok imaju posao, i nemaju potrebe da traže sledeći. Nemojte se uljuljkati, to puno košta.

Ako radite puno radno vreme u firmi, nećete imati kad da odete na razgovor za posao, jer su obično u toku radnog vremena. Ništa zato. Povremeno, jednom u par meseci, uzmite slobodan dan, a prethodno za taj dan zakažite nekoliko intervjua sa nekoliko različitih firmi. Ti biraš i postavljaš uslove, oni su samo firme kandidati. Ne zaboravi to.

Pucajte na veliko, prijavite se za Majkrosoft, makar vas odbili, ali ćete videti Majkrosoft iznuta :) Ne zaboravite, od velikih igrača se puno uči.

## Veština nije presudna

## Razlike u platama su sulude

Ono po čemu se firme drastično razlikuju, jeste raspon mogućih plata. 

Za isti posao u jednoj firmi ćete biti plaćeni višestruko manje ili više nego u drugoj. Zato nikada ne možete dobiti toliku povišici nego kad promenite firmu. Navešću samo dva slučaja: jedan developer je radio u firmi A za 450 eura, da bi isto to radio u firmi B za 1700e. Drugi developer je radio u firmi A za 800 eura, da bi radio isto to u firmi C za 3200e. Razlike su u redu veličina, takvu povišicu za tri života ne možete dobiti u istoj firmi.

Razgovori za posao su u početku mučni, kasnije zabavni, ali uvek veoma poučni. Za tih sat vremena se više nauči nego iz bilo kog tutorijala. Što bolja firma, to ćete bolje algoritme i zadatke prolaziti. Što je najvažnije, dobićete nezavisnu procenu sebe i saznaćete koje su vaše slabe strane. Nakon svakog testa ćete dobro zapamtiti šta niste znali, i savadati to. Situacije koje su vam nekad bile stresne, poput rešavanja na papiru ili tabli, će vam postati rutina.

Iz intervjua u intervju, imaćete sve manje treme, biti sve bolje raspoloženi, i sve više vladati situacijom.

Veoma dobar i koristan hobi, preporučujem ga svakom, a posebno zaposlenima.
