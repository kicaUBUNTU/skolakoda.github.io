# Kreiranje HTML fajla

Pre nego što započnemo kreiranje primera fajla, pogledajte programski kod. On predstavlja
jednostavan deo veb sadržaja – nekoliko linija HTML-a koje štampaju „Hello World! Welcome
to My Web Server“ velikim, masnim slovima u dve linije centrirane u prozoru pretraživača. Nau-
čićete više o HTML-u koje je upotrebljen unutar ovog fajla u nastavku kursa.

```html
<!DOCTYPE html>
<html>
  <head>
    <title>Hello World!</title>
  </head>
  <body>
    <h1>Hello World!</h1>
    <p>Welcome to My Web Server.</p>
  </body>
</html>
```

Da biste upotrebili ovaj sadržaj, otvorite editor za tekst po izboru, kao što je Notepad (na Win-
dowsu) ili TextEdit (na Macu). Nemojte upotrebiti WordPad, Microsoft Word ili drugi potpuno
opremljeni procesor reči, zato što ti programi kreiraju drugačiju vrstu fajlova od običnih tekstual-
nih fajlova koje koristimo za veb sadržaj.
Unesite sadržaj koji vidite u programskom kodu 1.1, a zatim snimite fajl, koristeći naziv sample
.html. Uverite se da editor nije promenio ekstenziju koju ste dodelili; ekstenzija .html ukazuje
veb serveru da je fajl pun HTML-a. Kada su sadržaji fajla poslati u veb pretraživač koji ih zah-
teva, pretraživač će takođe znati da je to HTML sadržaj i renderovaće ga pravilno.
Sada, kada imamo primer HTML fajla za upotrebu (nadam se da imate i mesto gde ćete ga posta-
viti, kao što je veb hosting nalog), treba da publikujemo veb sadržaj.
