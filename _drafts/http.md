HTTP je skraćenica od Hypertext Transfer Protocol i predstavlja protokol namenjen prenosu informacija na WWW (World Wide Web). Protokol je skup tehnika i pravila koja koriste mrežni uređaji da bi preneli sadržaj iz jedne na drugu mrežnu lokaciju. HTTP je namenjen komunikaciji i prenosu hypermedia u koje spada i Hypertext. Hypertext je posebno struktuiran tekst koji pored sadržaja teksta ima i dodatna značenja istog (na primer kojom bojom, stilom, poravnanjem, fontom, veličinom i sl. da se neki sadržaj prikaže korisniku). Kako je svaki web sajt inicijalno baziran na Hypertext-u (što je i jezik HTML), HTTP predstavlja ključni element u komunikaciji i razmeni podataka između web browser-a i web servera na kome se nalaze svi potrebni elementi web stranice.

Kako je ova komunikacija definisana u više koraka, bazični princip rada HTTP je request/response karakteristika. To znači da browser svaki put kada ima potrebu da nešto traži od servera, za potrebe prikaza web strane (npr. sliku, CSS kod, način animacije, zvuk... ), generiše http request. HTTP-om se ovaj zahtev isporučuje web serveru (definisanom unutar URL adrese) i server nakon obavljenog posla svoj odgovor šalje putem HTTP-a u formi http response. Ovaj postupak se ponavlja onoliko puta koliko browser ima potrebe da zahteva pojedine fajlove ili podatke od web servera.

Razvojem HTTP-a je između ostalog koordinirao i W3C (World Wide Web Consortium), http://www.w3.org/, koji je posebno bitan za sve segmente web dizajna i web programiranja, obzirom da definiše veliki broj pravila i standarda web aplikacija, arhitekturu, tehnologiju, servise, browser-e i alate u domenu weba. Iz tog razloga, toplo preporučujem da se povremeno prate informacije koje se na ovoj adresi objavljuju.
