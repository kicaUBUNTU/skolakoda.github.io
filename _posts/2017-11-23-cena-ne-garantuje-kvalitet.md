---
title: Da li skupa IT obuka garantuje kvalitet?
layout: post
author: damjan
image: /images/skola/damjan.jpg
tags: obuke, kursevi, prekvalifikacija
---

![damjan pavlica]({{page.image}})

**Već nekoliko ljudi me je pitalo zašto su naši kursevi tako jeftini, jel ima neka fora, da li nešto nije u redu? Ja bih obrnuo logiku i pitao zašto su drugi IT kursevi tako skupi?**

Kao prvo, smatram da mesečna članarina od **3000 dinara** nije jeftina. To je prosečna cena za obuku iz neke borilačke veštine. Za taj novac klub pokriva troškove prostora, opreme, trenera, i sve normalno funkcioniše. Cena deluje jeftino samo u IT kontekstu, gde cena obuke višestruko prevazilazi realne troškove.

Ako se borilačkom klubu isplati da posluje za 3000 mesečno, zašto se ne bi isplatilo školi programiranja? Sa tom logikom sa počeo, i moja referentna cena je karate klub iz kraja, a ne druge IT škole.

## Četiri vrste majstora

![majtor](/images/fore/lego-majstor.png)
<!-- http://www.clipartlord.com/wp-content/uploads/2016/08/mechanic2.png -->

Svojevremeno mi je stric pričao da postoje 4 vrste majstora:

- loši i skupi
- loši i jeftini
- dobri i skupi
- dobri i jeftini

Nasuprot uvreženom mišljenju, cena ne određuje kvalitet. Loših a skupih majstora ima poprilično. Naravno, svako bi želeo da pronađe dobrog a jeftinog majstora. Takvih nema puno, ali da postoje uverio sam se, nakon duže potrage, kada sam popravljao motor.

## Loši i skupi kursevi

Jedna od polaznica mi je pričala kako je prethodno završila web dizajn kurs u centru grada, u organizaciji veoma poznatog centra za obuku. Kurs se sastojao od niza predavanja tokom kojih je predavač vrteo slajdove. Ništa nisu radili na računaru, a po završetku kursa su dobili neke šablone sa gotovim sajtom, gde je trebalo da ubace svoj sadržaj.

Kurs je koštao 9000 dinara mesečno (dva dvočasa nedeljno). Cena sama po sebi ne bi bila sporna, da je ona nešto naučila. Nažalost, izašla je potpuno nespremna, bez ikakve predstave kako samostalno da nastavi sa razvojem weba.

## Dobar i jeftin majstor

Srećom, preko preporuke prijatelja, stigla je do Škole koda. U početku je malo zaostajala za grupom, ali je vrlo brzo uhvatila korak. Sada redovno putuje od Zvezdare do Rakovice, jer je ovde našla ono što joj odgovara. Verujem da cena nije bila presudan motiv.

Mnoge organizacije prodaju kurseve određenog trajanja, pa zbrzaju gradivo kako bi sledeći kurs što pre prodali. U Školi koda učimo dok ne naučimo - ako napredujete brže od ostalih, možete završiti ranije ili preći u naprednu grupu, ako napredujete sporije, možete ostati duže. Bitno je da niko ne ostane uskraćen za veštine koje je došao da nauči.

## Intenzivna obuka

![sensei](/images/fore/sensei.png)

Ja sebe posmatram više kao trenera nego klasičnog predavača. Bitno mi je da držim nivo obuke intenzivnim, da svakom nalazim odgovarajuće vežbe, da pratim svačiji napredak.

Kod nas se radi u malim grupama, uz individualno mentorstvo. Ako neko napreduje brže od ostalih, zadajem mu dodatne napredne vežbe, da ne stagnira. Ako neko negde zaglavi, sednjem sa njim i objašnjavam red po red, dok ne skapira.

## Kako držimo cenu nižom?

Ako se pitate kako uspevamo da držimo cenu toliko ispod tržišne, ovo su neki od razloga:

### Škola koda je neprofitna organizacija

Članarinom pokrivamo isključivo operativne troškove: prostora, opreme, predavača. Cenu ne formiramo da bude maksimalna moguća, već minimalna koja pokriva troškove. U slučaju viška sredstava, nećete čuti da je direktor Škole koda kupio "bentli" - čućete da smo nabavili 3D štampač ili novu opremu za robotiku.

### Škola koda ne prodaje znanje

![](http://1.bp.blogspot.com/-ZJOUXs--oBo/TpXoCe5cyzI/AAAAAAAAAAc/pcAB4zQzxxA/s1600/knowledge0)

Druge škole, koje prodaju tražena znanja, imaju daleko skuplje kurseve. Mi znanje ne prodajemo, mi znanje delimo. Sve kurseve i nastavne materijale [besplatno objavljujemo](/kursevi/). Svakoga ohrabrujemo da snima nastavu i deli. Nama su kursevi samo sredstvo, [glavni cilj](/autor/damjan-pavlica) je besplatno računarsko obrazovanje na srpskom jeziku.

Zato je članarina ista za sve kurseve. I najtraženiju veštinu na svetu (trenutno [React.js](https://jaxenter.com/freelance-skills-reactjs-angularjs-138720.html)) tretiramo isto kao sve ostale. Znanje ne ulazi u obračun, samo tehnički troškovi.

### Ne trošimo pare na reklamu

Za razliku od mnogih drugih škola, kurseva, akademija, mi ne ulažemo pare u marketing i odnose sa javnošću, jer bi to značajno opteretilo naše polaznike (morali bi i to da plaćaju). Umesto toga, držimo cene kurseva nižim i verujemo u preporuku naših polaznika.

### Plan je da cene padaju

I pored toga što trenutno imamo najnižu cenu na tržištu (ispravite me ako grešim), plan je da cene padaju. Trenutno je naše gamedev odeljenje u pregovoru oko sponzorstva sa jednom velikom novosadskom firmom. Ukoliko sve bude išlo po planu, uskoro ćemo imati značajno jeftinije ili besplatne gamedev radionice.

Škola koda, učimo narod programiranju!
